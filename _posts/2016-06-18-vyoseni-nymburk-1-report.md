---
layout: post
category: blog
tags: vyoseni, nymburk, akce-2016
title: "1. Nymburské VyOsení se vydařilo"
image: vyoseni-nymburk-2.jpg
author: Petr Procházka
date: 2016-06-18
---

**18. června, Nymburk.** *Restaurace Na Žofíně, jedna z nejkrásnějších a nejstarších v Nymburce, ožila v sobotu 28. května živou hudbou, filmem a zábavou. V rámci pirátského Festivalu svobodné hudby, nezatížené poplatky kolektivním správcům autorských děl, tu místní sdružení Pirátů uspořádalo 1. Nymburské VyOsení. Kromě nezávislé hudby regionálních kapel jsme si užili i další doprovodné aktivity.*

Za pěkného letního počasí se v pravé poledne otevřely brány areálu, aby přivítaly první nedočkavé návštěvníky. Oficiální program začínal vyprávěním Jardy a Michala o jejich dobrodružné cestě na Sibiř, které za nadšeného zájmu diváku doprovázeli fotografiemi ze svého měsíčního dobrodružství. Kdo měl chuť, zastřílel si na staročeské střelnici nebo se u stánku pustil do ochutnávání výtečných vín z Mikulova.

O hodinu později pak na venkovním pódiu zaduněly první tóny houpavého punkrocku skupiny Narušené spojení a přírodní parket ožil prvními tanečníky. Pořadatelé si poradili i s náhlou nepřízní počasí, když kvůli prudké bouři přesunuli scénu pod zastřešenou terasu. Program pokračoval koncertem nymburské kapely Live in box a vystoupeními dalších kapel, které postupně přivedli publikum opět do varu. Představili se čelákovičtí tMzTm, Radio 9510 z Lysé nad Labem, turnovští All Friends Death a na závěr pražská formace Hliníkové Lopatky Dědečka Pipýna.

Vedle zábavy došlo také na vážnější záležitosti. Během VyOsení středočeští Piráti navázali spolupráci s místním spolkem Permanent. Přislíbili podporu Pirátské strany v boji proti nelegálnímu výrobnímu provozu společnosti AZOS, který nesnesitelným zápachem dlouhodobě znepříjemňuje život ve městě.

Nyburské VyOsení mělo velmi příznivý ohlas, proto už nyní pořadatelé plánují zopakovat akci už v polovině letošního září.

![Fotky z VyOsení](/assets/img/posts/IMG_20160528_182253.jpg)

![Fotky z VyOsení](/assets/img/posts/IMG_20160528_182041.jpg)

![Fotky z VyOsení](/assets/img/posts/IMG_20160528_192846.jpg)

![Fotky z VyOsení](/assets/img/posts/IMG_20160528_195907.jpg)
