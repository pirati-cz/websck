---
layout: post
category: blog
tags: vyoseni, pribram, akce-2016
title: "Na 2. příbramském VyOsení to žilo"
image: IMG_2888.JPG
author: Lenka Kozlová
date: 2016-09-10
---

**10. září, Příbram.** *Po loňském úspěchu uspořádali příbramští Piráti druhý ročník festivalu svobodné hudby s názvem VyOsení.*

Pronajali jsme si opět místo u rybníka Novák a bylo znát, že se předseda MS Příbram Petr Korecký s organizací opravdu snažil. I když jsme nakonec museli trochu improvizovat, počasí se letos podařilo dojednat skvěle – byl krásný letní den.

Program uvedl předseda Pirátů Ivan Bartoš a publiku se šarmem sobě vlastním vyložil smysl pirátských kulturních akcí s názvem VyOsení. Během odpoledne a večera se v příjemné atmosféře rekreačního areálu a za výborné nálady vystřídalo sedm kapel. Dobře se bavily i děti. Nechaly si pomalovat obličeje, zaskákaly si na trampolíně a ve skákacích botách, nebo se koupaly a slunily.

Dospělí si užívali hudbu i tanec, chodili si pro informace k našemu stánku a někteří přispěli dobrovolným vstupným kapelám. Seznámili se také s naší spřátelenou organizací ALKA, příbramskou neziskovkou, která pomáhá místním lidem s různě závažným kombinovaným postižením od dětí po seniory.

Program vygradoval večerním vystoupením trojice LABOLO s ohňovou show. Příjemně strávený den si návštěvníci pochvalovali a nechtěli pustit z pódia poslední kapelu. Tradice pořádání VyOsení v Příbrami je tedy založena a my se těšíme za rok na viděnou.

Podívejte se také na reportáž TV FONKA z příbramského VyOsení a rozhovor s lídrem středočeské kandidátky:

<iframe width="560" height="315" src="https://www.youtube.com/embed/KRZltpYD3Cw" frameborder="0" allowfullscreen></iframe>

![Fotky z VyOsení](/assets/img/posts/IMG_2726.JPG)

![Fotky z VyOsení](/assets/img/posts/IMG_2734.JPG)

![Fotky z VyOsení](/assets/img/posts/IMG_2758.JPG)

![Fotky z VyOsení](/assets/img/posts/IMG_2763.JPG)

![Fotky z VyOsení](/assets/img/posts/IMG_2778.JPG)

![Fotky z VyOsení](/assets/img/posts/IMG_2830.JPG)
