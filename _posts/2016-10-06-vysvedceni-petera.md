---
layout: post
category: blog
tags: Petera
title: "Vysvědčení pro hejtmana Peteru"
image: petera-hodnoceni.png
author: František Kopřiva
date: 2016-10-06
---

*Hejtman Miloš Petera (ČSSD), svého času pravá ruka odsouzeného hejtmana Davida Ratha, dostal od čtenářů iDnes v anketě nelichotivé vysvědčení (viz obrázek). Proč z toho náš hejtman vylezl tak špatně?*

Nejspíš prostě proto, že ho občané po zásluze vnímají negativně. Protože se místo hájení zájmů občanů jezdí pouze vystavovat na nejrůznější akce (slavnostní otevírání, startování závodů, zahajování výstav), aby měl fotku do krajského oběžníku, ve kterém si de facto dělá kampaň za veřejné peníze. Protože kromě měsíčního platu hejtmana 93 480 Kč si jen za rok 2015 vydělal ještě bokem 472 814 Kč z firmy Vodovody a kanalizace Nymburk a.s. (mimochodem, vyzvali jsme ho, aby tyto peníze věnoval na dobročinné účely).

Ve svých předvolebních novinách Petera populisticky slibuje ochranu před fiktivní imigrační vlnou, protože zřejmě jiné téma nemá. Miloš Petera už za svou politickou kariéru vystřídal 5 politických stran, prostředí ČSSD mu ale očividně svědčí, když po podivném odstoupení hejtmana Řiháka v červnu 2014 vyměnil post poslance za hejtmanské křeslo.

**Aktualizace: U ankety se v posledních dnech jejího trvání zapojilo více hlasujících a hodnocení se zlepšilo. Nechceme být paranoidní, ale že by snad hejtman zavelel spolustraníkům k naklikání lepší známky?**
