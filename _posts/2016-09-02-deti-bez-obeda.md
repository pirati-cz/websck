---
layout: post
category: blog
tags: dotace, skolstvi
title: "Jak středočeské děti zůstaly bez oběda"
image: skolni-jidelna.jpg
author: Lenka Kozlová
date: 2016-09-02
---

*V roce 2013 se neostýchala jedna z chudých matek ve vysílání ČT přiznat, že její tři děti dostávají k obědu pouze rohlík, protože na víc nemá. Poté se o problém začala zajímat média, neziskovky i příslušné úřady.*

Ministerstvo školství vyčlenilo několik desítek milionů na pomoc potřebným dětem. Kraje mohly žádat Ministerstvo práce a sociálních věcí o příspěvek pro školy, kde děti dostanou oběd, aniž by rodiče museli platit, pokud prokáží nemajetnost.

Člověk by řekl, že vše funguje jak má, ale ouha, o příspěvky z Ministerstva práce zažádaly pouze tři kraje, ten náš mezi nimi nebyl. Mluvčí Středočeského kraje sdělila, že kraj nebude tímto způsobem podporovat děti z chudých rodin, protože to považuje za zdvojení dávek.

Z některých krajů dokonce zaznělo, že děti bez obědů pocházejí z romských rodin a pro kraj to není zajímavá cílová skupina, uvedl náměstek ministryně práce, Martin Kučera.

Rodin, kterým nezbývá po zaplacení bytu a ostatních poplatků, na zaplacení oběda pro dítě, který nestojí více než 30 Kč, žije v ČR na 100 tisíc. Kolik jich žije ve Středních Čechách netušíme. Kraj to prostě nezajímá, na jeho webových stránkách nenajdete ani zmínku.

Odmítání pomoci, pokud jde o základní potřeby, jako je jídlo pro děti, je neuvěřitelně arogantní a selektivní přístup k obyvatelstvu. Středočeská krajská vláda ukázala, jak se umí postarat a jak jí záleží na dětech svých voličů.
